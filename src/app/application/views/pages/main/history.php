<section class="history p-3">

    <div class="container">
        <h2 class="section-heading">historia parafii:</h2>

        <div class="row">
            <div class="d-flex justify-content-end">
                <div class="col-12 col-md-8">
                    <p class="paragraph text-white text-justify">
                        W początkach 1998 r. minęło 15 lat od utworzenia parafii najpierw Błogosławionej, a obecnie Świętej Jadwigi Królowej. Cztery lata temu, jesienią zmarł pierwszy proboszcz naszej parafii, ks. Stanisław Wojno. Rozpoczęte dzieło budowy kościoła oraz budowania wspólnoty parafialnej i integracji wiernych zamieszkujących osiedla Słoneczny Stok i Zielone Wzgórza, kontynuuje jego następca, ks. Andrzej Gniedziejko wraz z innymi kapłanami. Warto spojrzeć na te minione lata i przypomnieć przynajmniej okoliczności powstania parafii i początki budowy świątyni pod wezwaniem Świętej Królowej Jadwigi.
                    </p>
    
                    <p class="paragraph text-white text-justify">
                        Przez wiele dziesiątków lat po ostatniej wojnie nie można było uzyskać w Białymstoku pozwolenia na budowę kościoła. Miasto się rozwijało, powstawały nowe dzielnice, przybywało mieszkańców, a komunistyczne władze województwa i miasta nie pozwalały na budowę świątyń. Wprawdzie zaraz po wojnie budowano kościół w Starosielcach, ale zaczęty on był jeszcze przed wojną i osiedle to nie należało wówczas do Białegostoku. Również kościół Niepokalanego Serca Maryi w Dojljdach, zaczęty zaraz po wojnie (1949 r.), był budowany właściwie poza obrębem ówczesnych granic miasta i w miejsce świątyni parafialnej, usytuowanej wcześniej przy obecnej ul. Ciołkowskiego, a spalonej przez ustępujące wojska sowieckie w 1941 r. Dopiero okres Solidarności zmienił nieco sytuację i można było wywalczyć pozwolenie na budowę nowej świątyni. Tak w Białymstoku w 1981 r. wywalczono pozwolenie na budowę kościoła św. Kazimierza, później nieco - Miłosierdzia Bożego, św. Jadwigi i św. Maksymiliana Kolbe.
                    </p>
                </div>
            </div>
        </div>

        <div class="text-center mt-3">
            <a class="btn btn--secondary" href="#">Więcej informacji</a>
        </div>
        
    </div>

</section>